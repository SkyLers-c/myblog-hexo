---
title: 题金山寺
date: 2021-03-03 16:40:38
categories: 诗词歌赋
tags: 回文体
author: 宋.苏轼
top: true
cover: true
toc: false
summary: 潮随暗浪雪山倾，远浦渔舟钓月明。
         桥对寺门松径小，槛当泉眼石波清。
         迢迢绿树江天晓，霭霭红霞海日晴。
         遥望四边云接水，碧峰千点数鸿轻。
---
潮随暗浪雪山倾，远浦渔舟钓月明。
桥对寺门松径小，槛当泉眼石波清。
迢迢绿树江天晓，霭霭红霞海日晴。
遥望四边云接水，碧峰千点数鸿轻。

轻鸿数点千峰碧，水接云边四望遥。
晴日海霞红霭霭，晓天江树绿迢迢。
清波石眼泉当槛，小径松门寺对桥。
明月钓舟渔浦远，倾山雪浪暗随潮。
